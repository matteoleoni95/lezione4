Spiegare, con una relazione, cosa succede quando un dispositivo invia un pacchetto ad un altro dispositivo di un'altra rete.

/////////////////////////////////////////////////////////////////

In una comunicazione tra due dispositivi posti su reti diverse, di fondamentale importanza è la presenza di un router-gateway, 
senza il quale la connessione tra i due host sarebbe impossibile. Bisogna ricordarsi di impostare l'indirizzo IP del router-gateway 
nei vari host, altrimenti non saranno in grado di capire quale sia la "porta di accesso" ad un'altra rete.
Nel momento in cui una macchina, ad esempio il laptop con IP 192.168.100.101/24, posto agli uffici del primo piano, 
tenta di comunicare tramite un banale ping col laptop con IP 192.168.200.101/24, crea un pacchetto di dati.
In questo pacchetto di dati sarà sempre presente il Source IP (in questo caso 192.168.100.101) e il Destination IP (192.168.200.101)(Layer3). 
Quello che cambia è il Source MAC Address e Destination MAC Address (Layer 2), che permette il passaggio da una macchina all'altra 
fino a giungere a destinazione, per poi tornare alla macchina che ha generato il pacchetto di dati.
Infatti nell'header del pacchetto avremo l'indirizzo IP del PC destinatario (192.168.200.101), l'indirizzo IP del pc mittente (192.168.100.101),
il MAC address del router (00.60.5C.E9.E8.01) e il MAC address del pc mittente (00.02.16.B9.28.D7). Una volta arrivato al router, 
il pacchetto avrà gli stessi indirizzi IP, mentre cambierà il MAC address mittente, che in questo caso sarò dato 
dal MAC address dell'altra rete del router (00.60.5C.E9.E8.02), e come destinazione il MAC address del PC destinatario (00.01.97.B5.38.16).
 Una volta che il pacchetto ha raggiunto la destinazione, il pacchetto tornerà a ritroso al PC che lo ha generato. 

In caso invece un client dovesse collegarsi ad un server per aprire una pagina web http ad esempio, si parla di Layer 4 e in questo caso 
avremo bisogno di una connessione TCP (transmission control protocol). In questo caso avremo bisogno di creare un canale di comunicazione 
prima dell'effettivo scambio di pacchetti e dati. Questo può avvenire grazie al "three way handshake", che come dice il nome si divide in 3 fasi:

1) il client che inizia a connettersi col server invia inizialmente un pacchetto, col flag SYN, presente nell'header, attivato, mandando un numero seq casuale al server.

2) il server riceve il pacchetto, e risponde al client mandandone un altro coi flag SYN e ACK attivi. Il valore ACK sarà uguale al valore seq precedentemente arrivato +1, 
e il server manderà un altro valore seq per la flag SYN, chiedendo anch'essa una challenge al client.

3) il client completa questo handshake, mandando un pacchetto ACK, inviando il numero seq precedentemente ricevuto dal server nel flag ACK, 
e un altro valore ACK, pari al valore seq del flag SYN +1. 

A questo punto, il server può cominciare a mandare i veri e propri pacchetti, che arriveranno sulle porte predefinite, 
a meno che non espressamente richiesto dal client, attraverso i 2 punti (:) dopo l'indirizzo IP del server interrogato.

